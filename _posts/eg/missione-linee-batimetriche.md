---
layout: post
title: Lancia e linee batimetriche
subtitle: Missione di squadriglia 
date:   2026-01-09 22:56:00 +0200
categories: EG Attività
tags: Lancia Cartografia
---

## Premessa
Misurare le le linee batimetriche ci permette di fare un esperienza che coinvolge molte tecniche elementari di varie competenze.
Richiede la collaborazione dell'intero equipaggio che dovrà svolgere contemporaneamente più incarichi dividendosi tra spiaggia e barca.
La competenza nelle tecniche e la capacità di collaborazione influiranno notevolmente la precisione delle misure,
ma anche con dati imprecisi rimarrà una missione divertente e formativa per l'equipaggio.

## Obiettivi
* Offrire una missione di squadriglia multidisciplinare che permetta con tecniche semplici di fare un lavoro di gruppo complesso
* Imparere o perfezionare le manovre con la lancia a remi
* Imparare la tecniche per misurare la profondità in acqua con una corda ed un peso
* Imparare a misurare l'azimut con la bussola
* Imparare a progettare su una cartina, realizzare il progetto nell'ambiente reale e riportare i risultati nella mappa

## Prerequisiti
* Basi di cartografia, matematica e geometria analitica
* Esperienza minima nell'ambiente acqua. Questa attività è inadatta come prima esperienza in acqua.

## Limiti e soluzioni
* Tempo avverso: in caso di onda o vento anche moderato potrebbe risultare difficile mantenere ferma la barca nel tempo di misura. Se la squadriglia è sufficentemente numerosa e competente può utilizzare un ancorotto per fermare la barca durante la misura, in alternativa può convenire cambiare l'attività in uma voga su rotta con azimut.
* Maltempo: pioggia, vento forte, onda for rendono l'attività in acqua insicura. Per queste occasioni bisogna prevedere un'attività alternativa a terra.
* Difficoltà nell'eseguire i campionamenti: disorganizzazione e lentezza nelle manovre in acqua possono rendere l'attività di misura molto lunga.
  L'attività scala facilmente riducendo i punti di campionamento. 
  Nel caso la competenza risultasse troppo scarsa può convenire trasformare la missione in un voga su percorso o azimuth,
  l'attività risulterebbe molto più utile per formare ed unire l'equipaggio.

## Materiale
### A carico della squadriglia
* Bussola con azimut
* Squadre e goniometro
* Cancelleria
* Una [mappa satellitare in scala](https://www.openstreetmap.org/#map=20/42.0961680/12.1983849&layers=V) della centro nautico e della zona di lago antistante con una scala idonea alle misurazioni stampata su carta, meglio se stampata in formato A3.
* Una corda di almeno 25M segnata ogni 5M.
* Una corda di almeno 5M segnata ogni 10CM.
* Piombo o peso da attaccare alla corda.

### A carico della base
* Lancia a remi
* Giubbotti di salvataggio (uno a testa)
* Remi
* Scalmi

## Missione
La missione sarà divisa in due momenti separati. 
Nella prima fase verrà progettato e preparato il campo di campionamento, ossia verranno definiti sulla mappa i punti in cui sarà misurata la profondità e saranno segnati a terra i punti di riferimento necessari alle misurazioni.
Nella seconda fase la squadriglia si dividerà in due gruppi (uno a terra l'altro in acqua), saranno eseguite le misurazioni e saranno riportate nella 

### Progettazione e preparazione del campo di campionamento
![Mappa percorso zattera](/assets/images/Batimetria.png)

La cartina a disposizione sarà priva di latitudine e longitudine, ma conterrà una rappresentazione molto fedele in scala, forma ed orientamento del centro nautico.

Partendo dalla porta di ingresso del centro nautico è possibile misurare la distanza e l'azimut di uno squadrigliere sulla spiaggia e si riporta la posizione sulla mappa facendo una proporzione tra la distanza reale e l'unità di misura riportata sulla carta stampata.

Chiameremo questo primo punto sulla spiaggia A0,0 e sarà l'inizio del campo di campionamento. Per comodità conviene segnare questo punto con una pietra o appuntando sulla spiaggia una canna.

Lo squadrigliere su A0,0 terrà un capo della corda da 25M con i segni a 5M di distanza. Un secondo squadrigliere prenderà l'altro capo e si posizionerà lungo la costa in modo che la corda rimanga tesa.
La posizione del secondo squadrigliere sarà A4,0 e sarà il termine del campo. I restanti punti a terra indicati dai segni sulla corda saranno A1, A2, A3. Come prima è utile segnare in modo visibile tutti i punti.

Dal punto A0 si misura l'azimut del punto A4, conoscendo angolo e distanza tra A0 e A4 (25M) riportiamo tutto sulla mappa.
Aggiungono 90' dall'angolo di A4 otterremo l'azimut su cui effettueremo le misure.

Partendo da ogni punto Ax, in direzione dell'azimut di misurazione (A4 + 90') segneremo sulla mappa i punti di campionamento a 5m, 10m, 20m e 25m, ottenendo il campo di campionamento.

|         | 0M   | 5M   | 10M  | 15M  | 20M  |
| ------- | ---- | ---- | ---- | ---- | ---- |
| **0M**  | A0,0 | A1,0 | A2,0 | A3,0 | A4,0 |
| **5M**  | A0,1 | A1,1 | A2,1 | A3,1 | A4,1 |
| **10M** | A0,2 | A1,2 | A2,2 | A3,2 | A4,2 |
| **15M** | A0,3 | A1,3 | A2,3 | A3,3 | A4,3 |
| **20M** | A0,4 | A1,4 | A2,4 | A3,4 | A4,4 |

### Campionamento
Per effettuare le misure la squadriglia si dividerà in due gruppi, il primo composto da due persone che rimarranno a terra, gli altri che si occuperanno di manovrare la lancia e fare le misurazioni.

Un capo della corda con i segni da 5M verrà data alla mentre il resto della corda sarà tenuto a terra da uno dei due squadriglieri rimasti. 
Il ragazzo che tiene la corda si posizionerà su uno dei punti 0 (A0,0, A1,0, ecc...) lasciando i primi cinque metri alla lancia.
La lancia si allontanerà da terra fino a tendere la cima, mentre il secondo ragazzo di terra controllerà che la posizione della lancia rimanga nell'azimut di misurazione (A4,0 + 90').

Raggiunti i cinque metri ed avuta conferma della posizione corretta rispetto all'azimut verrà lanciato in acqua il peso collegato alla cime con i segni ogni 10CM.
Quando il peso toccherà terrà verrà segnata la profondità raggiunta.

Terminata la prima misurazione da terra verranno lasciati altri 5m di corda per permettere alla barca di raggiungere il punto di misurazione successivo nella colonna.
Quando tutti i punti della colonna saranno misurati si ripeterà il processo nella colonna successiva fino a misurare tutti i punti previsti.

Quando tutte le misure saranno prese la lancia tornerà a terra e verranno riportate le misurazioni nella  carta.

##  Tips & tricks
* Mettendo a terra un ragazzo sufficientemente grande da non farsi tirare dalla lancia, obbligherà facilmente la barca a muoversi lungo il perimetro del cerchio formato utilizzando la corda come raggio.
* È possibile utilizzare due corde dai punti limitrofi per obbligare la lancia a rimanere in posizione. La lancia remerà semplicemente verso largo, le due cime laterali obbligheranno la lancia a rimanere nella rotta dell'azimut.
* Se i ragazzi sono pochi può convenire utilizzare il pattino al posto della lancia e mettendo soltanto due ragazzi a bordo, uno manovra i remi, l'altro misura la profondità.
* La corda con i segni da 5M è da 25M, 5M in più del necessario. Questo ti permette di legare la corda alla prua della barca e risparmiare una persona che altrimenti la dovrebbe tenere.
* Può essere comodo utilizzare una cima galleggiante per misurare le distanza (25M), in questo modo sarà facile vederla anche quando non è tesa.
* Scegliete con cura come segnare le misure sulle corde, entrambe entreranno in acqua e si bagneranno, il nastro adesivo può staccarsi, il pennarello può cancellarsi, i nodi tengono ma dopo averli tirati tanto può essere difficile scioglierli.

### Dettagli dei tempi
* tra i 30 minuti e l'ora per la progettazione e la preparazione della zona di campionatura
* Tra una e le due ore per le misure, il tempo varia in base alla capacità ed al desiderio di precisione della squadriglia
* Circa mezz'ora per armo e disarmo della lancia, sistemazione del materiale.

Tempo stimato totale tra le due e le quattro ore secondo le capacità dei ragazzi.
